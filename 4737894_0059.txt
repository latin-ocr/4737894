-45-

honorem afferendum esse3 ut autem ancillas et ministros divitis fe-
minae enumeraret, Juvenali Senecae librum adire non opus fuit. —
Valde differunt J uv. vv. 594 sq. et Sen. fr. 85: viros Juvenalis minime
vituperare vult, quod uxores partum abigere cogant aut ipsi fetum
perdant. At licet consensus, qui intercedit Juvenali cum Seneca
vel Theophrasto, non sufficiat ad plane demonstrandum nostrum
sua ex illius libello deprompsisse, tamen hunc librum ei notum
fuisse non veri dissimile est. Verum cavendum est, ne de uuo
auctore cogitemus3 haud scio, an liceat iure conicere etiam non-
nulla ex Musonii diatribis prodisse, cum satura «Iuvenalis non raro
spiret sententias Clementis et ipsius Musonii, quem ille in paedagogo
auctorem secutus est. ¹) A philosophis autem plerisque noster eo
differt, quod ipse nulla dat coniugalia praecepta —- id quod facit
Musonius2), ut pro multis afferam uuum exemplum —, quae super-
vacanea ei videntur, qui in aquam praecipitare mavult quam uxorem
ducere.3) Accedit quod dulcedines matrimonii4) decantare non est
poetae satirici. —- Sed nunc mea minus interest eruere, quos fontes
noster adhibuerit, quam id statuere eum hic quoque cum popu-
laribus philosophis consentire, qui aperiunt feminarum malitiam.

At quaerat quispiam, an Juvenalis hic pendeat a rhetoribus?⁵)
Quamquam oratio etiam in hac satura figuris splendet ac praestat
magna efficacitate, tamen hoc carmen declamationem oratoriam non
esse sola ex dispositione intellegi potest. Quae tam vitiosa est,⁶) ut
credere cogamur eum de industria illas licentias admisisse.⁷) Nihil,
si voluisset, ei facilius fuisset quam singula cohaerentia suo ordine*
componere. Sed difficillimum mihi videtur certo enucleare, quapropter
tanta negligentia in argumentis componendis usus sit. Ac primum
deliberandum est Juvenalem non eum fuisse, qui tanto ingenio
tantaque arte excelleret, ut eiusmodi vitia fugeret. Deinde considerare
debemus satiricos sermonem vulgarem imitari, in quo de variis rebus
ita, ut disputantibus singula veniunt in mentem, agitur. Nec dubium
est, quin haec consuetudo e philosophorum diatribisss) in saturas
Romanas irrepserit. Cum autem Juvenalis similes sententias atque
illi proferat, eum etiam in hac re rationem eorum imitatum esse

non immerito suspicamur. At priusquam hanc quaestionem diligentius*
subeamus, ad inceptum reverti oportet.

 

1) cf. pag. 19. 2) ap. Stob. 6.23 (H. p. 286). 3) v. 32.

4) cf. Praechter‚ Hier. p. 78.

5) cf. pag. 35.

6) cf Friedl. p. 278 sq.

7) Gontrmia enim est Qu1nt111 1111 praeceptis: VII. prooem& cap. 10
ἓξ 5sqq. — ξ 16 Neque enim partium est demum dispositio, sed in his ipsis
primus aliquis semus et secundus et tertius: qui non modo ut sint ordine conlocati,
laborandum est, sed ut inter se vincti atque ita cohaerentes, ne commissura perluceat:
corpus sit, mm membra. eqs.

8) Respice quaeso, quid Seneca de stilo epistolarum disserat ep. 75.

