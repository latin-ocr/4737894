„96—

Alexandri, Xerxis obtrectat 10. 147-67, 168-72, 173-87, Ciceronis et
Demosthenis eloquentiae 114—132. Etiam summam maximamque
potentiam corruere Seiani, Crassi, Pompei, Caesaris exemplis discitur:
58-107. 108---111. Longa vita homines non feliciores fieri Croesus ¹)
Mithradates, Marius,Pompeius docent 273-86‚ Quam periculosa pulchri-
tudo corporis sit, e Lucretiae et Virginiae sorte intellegitur 293 sq. Etiam
pueros et iuvenes formosos ab insidiis non tutos esse Neronis et
Messalinae salacitate probatur 308, 331—338. Alia Neronis scelera ac
vitia castigantur 8. 212—23. Ut perspiciatur, quantopere provinciae
diripiantur, Capito, Numitor, Antonius, Dolabella, Verres argumento
afferuntur 93, 105 sq. Quemadmodum nobiles a virtute maiorum
degeneraverint, videmus ex studiis Laterani, ²) Damasippi, ³) Lentuli,4)
Gracchi.⁵) Neronis improbitati Senecae virtutes meritaque J uvenalis
opponit 212, Catilinae Cethegique Marii et Ciceronis. Magnis laudibus
virtutem effert Deciorum 254, Fabiorum (11.90), Servii Tullii regis
ancilla nati 259, Mucii Scaevolae, Horatii Coclitis 264, Fabricii (11.91)‚
aliorumque luminum rei publicae.⁶)

Saepe diatribarum auctores studio sententias morales quam
accuratissime explicandi adducti* singulare quoddam alicuius vitii
exemplar fingunt ad rem collustrandam.⁷) Hanc consuetudinem
noster totiens sequitur, ut satis sit haec pauca eligere. — Mater
introducitur deos orans, ut liberi formositate praestent, 10. 289 sq.
Postquam in universum exposuit 10. 298 sqq. parentibus de filio
corpore praecellente semper timendum esse, statim adulescentem
fingit, qui quamvis bene educatus ab improbis cogitur turpia officia
praestare et semel corruptus per totam urbem cum matronis adulterat,
dum iustam poenam pendit. Ut demonstret insaniae feminarum
interdum non resistendum esse, facit aliquem a Messalina cogi ipsam
in matrimonium ducere 10. 330, 339-345. Ut autem sciamus, quid
tali homini instet, paucis verbis narrat, quomodo Silio nupserit
33]-38, Juvenem nocturnis conviviis ludoque talario indulgentem
describit, ut appareat, quantopere nobilitas tunc maiorum oblita
sit 8. 10—12. Legimus 8. 140, quo quis maior ac nobilior sit, eo
maiora vitia- eius videri, quod his exemplis satius discitur.

v. 142 Quo mihi te solitum falsas siynare tabellas
in templis, quae fecit avus, statuamque parentis
ante triumphalem? Quo, si nocturnus adulter
tempora Santonico velas adoperta cucullo?

 

Dial. ΙΙ. 63). - Nonnulla exempla Juvenalis Valerio Maximo debere videtur.
(Gercke, Goett. gel. Anz. 1896. p. 970). Qua re non effici, utin exemplis usur-
pandis unum rhetorum morem sequatur, nemo negabit. Neque enim dubium
est, quin Cicero quoque et Plutarchus similibus libris usi sint, in quibus
dicta et facta virorum illustrium erant collecta.

1) cf. Seu. tr. an. 11.12. 2) 146-178, 3) 8.185.

4) 8.1s7⁸q. 5) 8. 201—10. 2.143-8. 6) cf. p. 69.

7) H. Weber 25.

