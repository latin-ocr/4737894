,2-

adeo vigebat haec philosophia, ut in ceuis Romanorum Platonis
sermones recitari non inauditum esset.¹) Nulla re philosophi
abstinebant2) nec satis habebant de animo aut moribus hominum
disputare, sed etiam praecepta dabant, quomodo barba tonderetur
et vestis indueretur.3)

Etiam ii, qui alieni erant a studio sapientiae ut Quintilianus,
neminem bonum esse nisi qui cognosceret doctrinam virtutis et
iustitiae concedebantfi) Idem autem volebant Seneca, Musonius,
Epictetus, Peregrinus, alii. Hi quoque philosophiam studium virtutis
et sapientiae esse perpetuo repetebant. Cumque animos hominum
corrigere niterentur, etiam atque etiam non solum monebant, ut
virtute appetenda homines beatudinem assequerentur, sed etiam continuo
postulabant, ut vitia expellerent. Itaque Seneca vehementer in luxu-
riam, avaritiam, adulterium, libidines invehitur nec foedissima vitia
describere veretur, ut taedium capiat eos qui legunt. Nihil aliud
Juvenalis agit in saturis, praesertim cum hominum. perversitates
crebro non iocose illudat, sed plerumque acerbissime castiget.⁵) Nam
minus risum legentium excitare quam eos obiurgare cupit, qui talibus
flagitiis indulgent. Propterea Juvenalis vestigia eorum philosophorum,
qui homines quemadmodum errores exuant, praecipue docere volunt,
non minus quam Horatius vel Persius sequitur. Nec mirum illud.

Cumque ad Horatium quoque Bionis diatribae plurimum valerent,⁶)
vestigia eius philosophi, qui optime sciebat ridendo dicere verum,
fortasse etiam apud Juvenalem occurrunt. At de Bione tam multa
scripta sunt,⁷) ut haec silentio praeterire liceat. Satis fuerit iam hoc
loco praemonere, quanta similitudo inter saturas Romanas et disser-
tationes illorum popularium philosophorum sit, qui more Cynicorum,
quorum studia tum reflorescebant, animos ad virtutem reducere
conabantur. Quam ob rem mihi certum videtur Juvenalem cum
easdem fere res tractare tum simili quoque ratione atque illos uti.

 

l) Plut. Q. conv. Vll. 8‚1.2.

2) Wendland‚ quaest. Musonianae, Berolini 1886. Hirzel, d. Dialog 1387.

3) Frdl. S. G. ΙΙΙ6 709.

4) Q. inst. XII. 2. 1—28. .
B ι 53ngss sat. 1. 45 (Bolia de Horatio et Juven. satir. auctoribus p. 9 Frib.

r1sg. .

6) R. Heinze, de Horatio Bionis imitatore. Bonnae 1889.

7) Hense, Teletis reliquiae XLVI sq. Wachsmuth, sillogr. Graeci
p. 73 sq. V. Arnim, Pauly-wiss. 111 483, Hirzel, d. Dial. l 374.

