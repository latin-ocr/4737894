—51—

ut gloriae vanitatem demonstrent. ¹) Quae cum ita sint‚· nihil habeo,
quod ob has res Juvenalem reprehendam, nisi forte etiam Cicero,
Seneca, Plutarchus ob eadem vitia insipientes vocandi sunt. Quorum
libros ad philosophiam pertinentes plenos esse exemplorum e fabulis
et historia Graecorum ac Romanorum sumptorum nemo ignorat. Ac
iure Seneca scribit ad Marc. 2.1 a praeceptis incipere omnes, qui
monere aliquem volunt, et in exemplis desinere.

Tum ea pars vituperatur, in qua de forma agitur. Quantopere
Lehrsius hic erret, neminem fugiet. Nusquam «Iuvenalis scribit, ut
parentes liberos strumosos atque utero pariter gibboque tumentes
fieri cupiant. Nemo hos versus ita intellegit, nisi qui pravam
opinionem praesumpsit. «luvenalis recte dicit melius esse liberos
deformes, sed honestos habere quam formosos, sed impudicos et
plus periculi esse, ne formosi turpia patiantur quam deformes. Nec
vero deformes liberos optare iubet, sed vetat pulchritudinem liberorum
a dis precari, quoniam fieri possit, ut haec detrimento sit.

Versum denique 364 cum 360 non conspirare nemo credet.
Neque enim poeta dicit Herculis aerumnas saevosque labores a dis
petendos esse, sed eos vitae luxuriosae anteponendos. Talem autem
animum ait virtute praestari. Qua etiam vitae tranquillitatem parari
meo quidem iudicio contrarium uon est.

Praeter longam exemplorum seriem etiam in dispositione
secuudum consuetudinem adulescentium in schola declamantium facta
interpretes offendere videntur. Licet hoc rectum sit, tamen in hac
satura eadem quae in scriptis philosophorum popularium atque eodem
fere modo tractari satis a nobis explicatum ent. Carmen autem bene
compositum est. Nam poeta postquam vota hominum plerumque
vera bona nou esse disseruit atque incommoda et vanitatem divitiarum,
quae vulgo maxime cupiuntur, explanavit (1—55), compluribus
exemplis primum demonstrat ea bona non esse, quibus potissimum
homines auctoritatem se impetraturos esse sperent, potentiam,
eloquentiam forensem, belli gloriam32) deinde etiam eos errare
ostendit, qui tanta non orantes longam vitam formamque petendam
esse ducant. Tum exponit, quae vera bona3) sint, eaque etiam sine
precibus sola virtute parari. ——

 

1) philosophos Alexandro prius obtrectavisse quam rhetores Schwartz
animadvertit (Paul. Wiss. lV. 1880.)

2) Iisdem bonis vitae serenitatem non praestari Plutarchus dicit de
coh. ira 19. p. 476 ὅθεν οὔτε οἰκία, πολυτελὴς οὔτε χρυσίου πλῆθος οὔτε ἀξίωμα
γένους (cf. Juv. sat. 8) οὔτε μέγεθος ἀρχῆς οὐ λόγου χάρις ἢ δεινότης εὐδίαν παρέχει
βίῳ ’καὶ γαλήνην τοσαύτην ὅσην ψυχὴ καθαρεὺουσα πραγμάτων καὶ βουλευμάτων
πονηρῶν κ. τ. λ. (cf. Luc. Nigr. 43 Ceb. tab. 8; Arist. protr. fr. 593 Rose p. 70. 5.)
Norden, ann. ph. suppl. XVIII 339. ¹.

3) Eadem simul nominantur a Seneca de brev. v. 19.2. Exspectat te
in hoc ,qenere vitae multum bonarum artium, amor virtutum (cf. v. 364) atque
usus, cupiditatum oblivio (v, 360) vivendi (358sq.) ac moriendi (v. 357) scientia,
alta rerum quies (v. 364.) cf. Max. Tyr. 11 (30.) 8.

