-91—

sententiarum nexum, ¹) ut verba, quae de tristi condicione provinciarum
facit 8. 90-126‚ a ceteris hortationibus longe aberrant. In satura
quarta decima excursus est de ,Iudaeorum superstitione 96—108,
qui hoc loco offensionem habet, cum a versu 86 poeta de divitiis
disputare coeperit. siu autem consideramus J uvenalem consilio
sermonem vulgarem imitari, iam nihil offensionis versus praebent.
Postquam euim patres a filiis profusione superari Cretonii exem-
plo monstravit, subito ei in mentem venit etiam superstitione patres
a filiis adaequari neque dubitat hanc sententiam pronuntiare,
priusquam de divitiis disputare pergit. In satura tertia decima
versus 1-4 exspectamus post versum 175. Sed poeta repente
digreditur a proposito et lamentatur depravationem hominum. Post
versum quartum opinamur eum de mala conscientia acturum esse,
sed recordatur, antequam animos scelestorum describat, sibi scelera
ipsa enumeranda esse. Ad eum locum, quem inicit 15. 138-151‚ ut
naturalem hominum societatem Aegyptiorum immanitati opponat,
optime Dionis verba conveniunt. VII. 128. p. 137. Χρὴ οὑν τὰς
ἐκτροπὰς τῶν λόγων, ἂν καὶ σφόδρα μακραὶ δοκῶσι, μὴ μέντοι περί
γε φαύλων μηδὲ ἀναξίων [λόγων] μηδὲ οὐ προσηκόντων, μὴ δυσκόλως
φέρειν, ὡς οὐκ αὐτὴν λιπόντος τὴν τῶν ὅλων ὑπόθεσιν τοῦ λέγοντος
κ. τ. λ. Satura sexta sermo est nullo ordine, nullo consilio, sed
tam vivido colore scriptus, ut credas Juvenalem amico praesenti
praesentem exponere, quot quantisque vitiis feminae laborent. —
Etiam illud, quod transitionibus parum operam dat,²) magis ad
cotidianum sermonem et diatribarum stilum quam ad declamationes
rhetoricas convenire videtur.3)

Sed omnia haec dispositionis menda in Nigrinum quoque cadunt,
quem dialogum praeclarum exemplum diatribae philosophicae esse
mihi probatur. 4) Hic partes orationis parum inter se conexae sunt.
De vitiis et virtutibus in vicem disputatur: 13, 14. 14, 15 sq. 20, 21.
25, 26, 28, 29.⁵) Sine ullo ordine componuntur varia vitia, quae inter

 

1> H. Syd0w‚ de Juven. arte compos. Halis 1890. Friedl. 49. Gercke
Goett. gel. Anz. 1896 p. 981. —· ld non semper inopia indolis poeticae effectum
esse mihi videtur, cum Juvenalem materiam etiam recte disponere scivisse
satuns septima et decima demonstretur. — Philosopho digressiones non
vitandas esse Dio explicat VII. 128—132 p. 137.

2) Weise‚ vind. Juv. los . cf. Frdl. 51³. Interdum genere dicendi
abrupto πάθος efficitur. (Kroll‚ Ib. n. Jbb. 1903. p. 23⁴.)

3) Ex vitiis dispositionis elucet consuetudinem rhetoricam a Juvenale
nonnumquam penitus amissam esse. Rhetores enim orationis partes bene
cpmpositas esse volebant. Oratio carens hac virtute mmultuetwr necem est et
ame rectore fluitet nec cohaereat eibi, malta repetat, multa vannat, velut nocte
in {quotie locas errans, nec fine initio nec proposito casum potius quam consilium
sequatur. Quint. VII. pr. 3.

4) Aliud monumentum diatribae Cynicae est Oenomai liber π. γ. φ.,
ubi auctor singula oracula deorumque fraudes confuse et permixte perlustrat.
(Transitio in fragm. 2 (Mullach) comparari potest cum Juv. 341⁴)

5) cf. Juv. VIII. 203 30; 79; 873 236.

