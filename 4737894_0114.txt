-100—

planitas efficitur. At interdum paratacticus ordo sententiarum, quem
quidem omnes poetae ex Vergilii temporibus periodis longioribus
anteponunt1)‚ dicendi rationem concitatam reddit. Cum secundum
regulas grammaticas vel logicas subordinatio exspectari possit, noster
illum tenet, ut pauca afferam exempla, l.74, 13. 91, 10.147‚ 154.
Porro collocatio verborum, quae a priorum poetarum licentia non
nihil discedit, vulgarem sermonem sapit.'-') Omnino Juvenalis, ut ⁷
decet satiricum, orationem perraro ad sublime poetarum genus
dicendi accommodat, ut suspicio oriatur eum morem philosophorum
populariter declamantium de industria imitatum esse, nisi forte
nescio quas diatribas exscripsit et interdum auctori ad verbum se
applicavit. Quod eo probabilius videtur, quo magis computamus
convicia, quae noster facit de morum corruptela, minus in Traiani
et Hadriani tempora quam in priorem aetatem quadrare. 3)

Reliquum est, ut copiam verborum perquiramus, quam apud
poetam satiricum maxime cotidianam vitam redolere non miramur. In
philosophis autem diatribis voeabula fo rma vulgari et significatione
non minus usitata esse Henricus Weber explicavit 8-12, 34 sqq.
Ac primum popularis color dictionis deminutivis cognoscitur, quibus
saturae J uvenalis redundant. 4) Praeterea e sermone cotidiano G raecae
voces sumptae sunt, quas A. Thiel collegit.⁵) Deinde vulgariter
‘sunt formata nomina multa desinentia in -osus, -mentum, -arius vel
orius, -bilis, -eus -bundus6)‚ verba intensiva et incohativa et transi—
tiva desinentia in -are, quae detorta sunt a nominibus‚⁷) participia,
quae, cum verba desiderentur, adiectivorum vices sustinent.

Sed cum lingua Latina Juvenalis aetate alia esset atque
Ciceronis temporibus et eadem aut similia voeabula a Vergilio aliisque
poetis usurparentur, potius quam ex forma verborum sermo vulgaris
e significatione cognoscitur. Ingens apud Juvenalem est numerus
nominum, quae pertinent ad varia hominum studia et negotia, ad
luxum vestitus et supellectilis, ad cenandum et helluandum. Nec
fieri potuit, quin haec omnia poeta suo nomine proferret nec sordida
vocabula reformidaret. 8) Nam

quidquid ayunt homines, votum, timor, ira, voluptas
,qaudia discursus, nostri farrayo libelli est. 1. 85.

 

l) Kroll, llb. neue Jahrb. xl. 23.

2) Kiaer 18-‹30 (48-60, 19, 26 sq.!).

3) Nimirum id tantum in personarum nomina cadit, cum imperio
principum pristina morum integritas non restitui posset. (A. Th. Christ,
iiber die Art u. Tendenz der Juven. Personenkritik. Landskron 1881).

4) ef. Frdl. comment. ad l.11; 3. 149.

5) Juvenalis graecissans. Vratisl. 1901. ct'. Kiaer 277 sq. Rauschning,
de Senecae latinitate 45.

6) ct. Paucker, Vorarbeiten zur latein.Sp1-achgesch.‚ Berl. 1884. 1 27 sq. ΙΙ.

7) cI. Paucker Π 48 sqq.

8) cf. Π. Weber 9 sq. (Wachsmuth, sillogr. Gt. 76).

